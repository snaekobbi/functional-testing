<?xml version="1.0" encoding="UTF-8"?>
<_ xml:lang="no">
<p>Innesitterne forbannet de tolv minusgradene, og om noe tvang dem ut, hutret de av sted i varme pelsjakker og fôrede støvletter. Ungene var pakket inn i flere lag ull under bobledressene. Hvin og hyl hørtes fra akebakkene i barnehagene som hadde skutt opp overalt etter som stadig flere kvinner gikk ut i full jobb.</p>
<pagenum page="normal" id="page-16">16</pagenum>
<p>Langs gjerdene på sykehusområdet kneiste høye fonner av snø som var måkt vekk fra veier og gangstier. Kulda fikk snøen til å knirke under føttene på dem som passerte den gamle sykehusbygningen nord i byen.</p>
<p>Det var tirsdag den trettende i årets andre måned.</p>
<p>Ved hovedinngangen svingte biler opp, stanset og ventet mens dører ble åpnet og vordende mødre krøp ut, støttet av menn som skulle bli fedre.
</p>
</_>
